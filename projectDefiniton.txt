Proje Tanım Belgesi : 

Proje Adı: EduRank 

Proje Özeti: 

Mobil tabanlı EduRank uygulaması sayesinde kullanıcılar test çözerek çalışma ilerlemelerini takip edebilecek, performanslarını izleyebilecek ve arkadaşlarıyla test başarı sonuçlarını, çalışma sürelerini karşılaştırabilecek. Ayrıca sadece çalışma süresini arkadaşlarıyla karşılaştırmak isteyen bir kullanıcı, uygulama üzerinden test çözme zorunluluğu olmadan da sayaç/kronometre özelliğini kullanarak toplam çalışma süresine katkıda bulunabilecek. Kullanıcılar hesap oluşturabilecek, testler çözebilecek, istatistiklerini analiz edebilecek ve başarı oranı veya çalışma süresi istatistikleri sayesinde diğer grup üyeleriyle rekabet edebilecek. Bu proje, insanların çalışma sürecini takip edebilmelerini sağlayarak ve çalışma alışkanlıkları hakkında analizler sunarak verimliliği artırmayı, sorumluluk duygusunu geliştirmeyi ve öğrenme sürecinde insanları teşvik etmeyi amaçlamaktadır. 

Projenin Hedefleri:

Kullanıcı dostu bir test çözme ve çalışma takibi sistemi geliştirmek.
Lider tabloları ile oyunlaştırılmış bir deneyim sunmak.
Çalışmakta ve odaklanmakta zorluk çeken kişileri verimli çalışmaya motive etmek.
Kişileri çalıştığı süreç hakkında istatistiksel analizle bilgilendirmek.
Tatlı bir rekabet ortamı oluşturmak.

Projenin kapsadıkları :

Kullanıcı kimlik doğrulama
Çalışmaya dair istatistiklere erişim
Çalışma oturumu takibi

Projenin kapsamadıkları :	

Çevrimdışı çalışma modu // sildik mi hatırlamıyom
Üçüncü taraf eğitim platformlarıyla entegrasyon


Hedef Kitle: 
Sınavlara hazırlanan öğrenciler (lise, üniversite, rekabetçi sınavlar)
Çalışma ilerlemesini takip etmek isteyen bireysel öğreniciler
Çalışmakta zorlanan ve motivasyon kaynağı arayan öğrenciler
Öğrencilerinin performansını izleyen öğretmenler ve eğitmenler


Temel Özellikler:

Kullanıcı kaydı ve kimlik doğrulama
Çalışma süresi sayacı ile istatistikleri kayıt etme
Gerçek zamanlı performans takibi ile test çözme işlevi
Çalışma oturumu istatistikleri ve analiz paneli
Motivasyon için grup ve lider tablosu özellikleri
Oyunlaştırma unsurları ( ödüller, ilerleme takibi)


Teslimatlar:

Tam işlevsel mobil uygulama
Proje dokümantasyonu (kullanıcı kılavuzu)
Genel erişime açık olacak şekilde dağıtım ve barındırma ayarları
Test raporları ve kalite güvence kontrolleri


Bütçe ve Kaynaklar:

4 kişilik geliştirme ekibi (frontend, backend, test)
Geliştirme araçları: Flutter (mobil), Python (backend), MySQL (veritabanı)
Kimlik doğrulama güvenlik araçları (OAuth, JWT)
Yaklaşık 1 aylık geliştirme süresi


Riskler ve Azaltma Stratejileri:

Kullanıcı verileri uygun şekilde saklanmazsa güvenlik ihlalleri oluşabilir.
Kullanıcı sayısı arttıkça, uygulamanın veritabanı ve sunucu kaynakları yetersiz kalabilir.
Sistem çökmesi, yanlış yapılandırmalar sonucu veri kaybı yaşanabilir.
Herhangi bir gereksinim değişikliğine karşı modüler bir kod yazmamış olmak risk unsurudur.

Çözüm: 
Geliştiriciler sürekli iletişimde kalmalı ve Scrum gibi yöntemler ile projeyi geliştirerek değişimlere hızlı uyum sağlanabilen modüler bir yazılım geliştirilmeli.
Her sprint sonunda proje ilerlemesi değerlendirilerek esneklik sağlanmalı.
Unit testler ve entegrasyon testleri ile uygulama hatalara karşı dayanıklı hale getirilmeli.
Düzenli yedekleme yapılmalı ve veritabanı kopyalama (replication) stratejileri uygulanmalı.


Proje Başarı Kriterleri:
Öncelikle uygulamanın teknik kısmı sorunsuz bir şekilde çalışıyor ve gereksinimleri karşılıyor olmalıdır.
Kullanıcıların en az %70'inde hedeflenen çalışma motivasyonu artışı ve verimi gözlemlenmelidir.
Kullanıcıların en az %60'ı kullanımı kolay bulmalıdır.
Kullanıcıların ortalama uygulamayı kullanım süresi 10 dakikadan uzun olmalıdır.
Uygulama yayınlandıktan sonra ilk üç ay içinde en az 50 aktif kullanıcı olmalıdır.
Kullanıcı verileri güvenli bir şekilde saklanmalıdır.
